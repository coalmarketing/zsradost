---
name: Petra Vacková, DiS.
role: Provozní, zakladatelka
image: /assets/images/cms/petra-vacková-dis..png
imageAlt: Portrét Petry, spoluzakladatelky ZŠ Radost, usměvavé a přátelské ženy
  z Letohradu.
bio: Petina je spoluzakladatelka ZŠ Radost, která věří v respektující a
  partnerský přístup k dětem.
url: petra-vackova-dis
order: 3
published: true
layout: layouts/team.njk
---
Moje jméno je Petra a celý život bydlím v Letohradě. Sice jsem si na pár let odskočila posbírat pracovní zkušenosti do Prahy, ale mé srdce patřilo vždy sem, do Letohradu. Vystudovala jsem obor Logistika a management na VOŠ a SOŠ Gustava Habrmanna v České Třebové a svou pracovní činnost, před mateřskou dovolenou, jsem věnovala námořní a později i železniční dopravě. Narozením mého prvního syna se mi ale postupně otevíraly úplně jiné pohledy na život. Díky němu, a později i jeho mladší sestřičce, se mi začaly dost měnit hodnoty celého mého života. **S oblibou říkám, že moje dvě děti jsou pro mě velkými učiteli.** Teď už vím, že nejen se svými dětmi bych ráda mluvila respektujícím způsobem a také, že chci být mým dětem víc rodičem "parťákem" než rodičem "diktátorem". Cesta to byla, je a bude dlouhá, ale její hledání mi dává velký smysl.

Postupně s přibývajícím věkem staršího syna jsem začala přemýšlet nad tím, jak uchopit způsob vzdělávání mých dětí. Klasický vzdělávací systém nebyl totiž tou cestou, kterou jsem chtěla jít. A když jsem svoje obavy začala sdílet s Luckou (zakladatelkou školy) tak postupně vznikla myšlenka založit si školu vlastní. Nikdy nezapomenu na její větu po prvním workshopu o založení školy: "Není nic jednoduššího než založit školu. Jdeme do toho". No teď už obě víme, že to není tak jednoduché, jak se zdálo po první hodině čerpání informací, ale nemožné to také není.

Školy svobodného typu se mi líbí svou koncepcí. Líbí se mi, že děti a dospělí jsou partneři, kteří hledají otevřenou komunikací společné řešení tak, aby i dětem dávalo smysl. Mým přáním je připravit v naší škole děti na život v 21. století. Přála bych si, aby nejen z mých dětí vyrostly sebevědomé bytosti, které věří hlavně v samy sebe a jdou si za tím, co jim samotným dává smysl. Bude super, když ve chvíli kdy se jich někdo zeptá, co chtějí v životě dělat a čeho chtějí dosáhnout, budou vědět odpověď.

* Vystudovala jsem VOŠ a SOŠ Gustava Habrmanna v České Třebové, obor Logistika a management
* Pocházím a bydlím v Letohradě
* Jako mámu si mě v tomto životě vybraly dvě děti
* Ráda mluvím s lidmi, uklízím si v hlavě úklidem mimo domov, celkem ráda peču a moc ráda se usmívám na lidi kolem sebe
* Nerada vařím, a co opravdu nemám ráda je přetvářka mezi lidmi
* Na lidech si nejvíc cením slušné a zároveň upřímné komunikace
* Myslím, že dnešnímu světu by slušelo trochu víc laskavosti, upřímnosti, slušného chování a méně přetvářky mezi lidmi
