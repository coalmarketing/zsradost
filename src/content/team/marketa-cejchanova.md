---
name: Mgr. Markéta Čejchanová
role: Pedagog pro I. stupeň ZŠ
image: /assets/images/cms/mgr.-markéta-čejchanová.png
imageAlt: Portrét Markéty, Montessori průvodkyně a učitelky, usměvavé ženy
  milující přírodu, děti a svobodné vzdělávání.
bio: Markéta je vystudovaný nejen pedagog I. stupně pro ZŠ, ale i Montessori
  pedagog pro děti 6 – 12 let.
url: mgr-marketa-cejchanova
order: 4
published: true
layout: layouts/team.njk
---
Jmenuji se Markéta a práci s dětmi se věnuji prakticky celý svůj život. Vystudovala jsem učitelství pro první stupeň a následně pak Diplomový Montessori kurz pro věkovou skupinu 6 – 12 let. Ještě při studiu na vysoké škole jsem nastoupila jako průvodce v Montessori třídě v Jamném nad Orlicí. **Montessori pedagogika mě oslovila hned od začátku. Rozvíjí děti přirozeně, a respektuje individualitu každého jedince**. Má velmi dobrou a propracovanou koncepci, která vychází z vývojových fází dítěte. Vychovává děti k míru, což je důležité v každé době.



Vždy si volím cestu, která je mému srdci blízká. Spojení Montessori pedagogiky s principy svobodného vzdělávání takovým počinem rozhodně je. Jsem ráda, že mohu být u jeho zrodu.

* Vystudovala jsem Učitelství prvního stupně na Univerzitě Hradec Králové
* Jsem máma dvou dětí
* Bydlím na samotě u lesa
* Ráda čtu, vymýšlím příběhy, navštěvuji i hraji divadlo
* Celá naše rodina jsme zapálení sportovci. Vyhledáváme především sporty, které se dají dělat v přírodě. Já nejraději běhám a překonávám různé zapeklité překážky
* U lidí si cením přímočarosti
* Dnešní moderní svět by podle mě potřeboval méně snahy o dokonalost a více laskavosti
