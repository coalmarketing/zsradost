---
title: "Týden ve Valencii: když se španělština učí srdcem, chutná po paelle a
  voní po pomerančích"
url: pohled za Pobytovym kurzem ve Valencii
description: Sedm dní, čtrnáct studentů, dvě jazykové úrovně a jedno město,
  které si nás získalo. Valencia se nám stala třídou pod širým nebem, kde jsme
  mluvili španělsky na tržištích, ochutnávali život po doušcích Agua de Valencia
  a večer se vraceli do domu, který patřil jen nám. A hlavně – rostli jsme. V
  jazyce i v přátelstvích.
category: Pobytové kurzy
author: Mgr. Ludmila Vyčítalová
date: 2025-11-11T17:25:00.000+01:00
tags:
  - pobytoveKurzy
image: /assets/images/cms/valencia_koláž.png
imageAlt: Španělština ve Valencii - kombinace intenzivní výuky a konverzace,
  pláže, moře, památek, gastrozážitků a přátelství! Koncentrovaná dávka energie
  na zimní měsíce!
images:
  - url: /assets/images/cms/20240930_194143.jpg
  - url: /assets/images/cms/20241001_175645.jpg
  - url: /assets/images/cms/20250424_135512.jpg
---
### Od 15. do 21. září jsme se se skupinou čtrnácti studentů vydali do Valencie na intenzivní kurz španělštiny. Přiletěli jsme s nadšením a zvědavostí – a odjížděli s diplomy, zážitky a pocitem, že španělština je nám zase o kus blíž.

Naše **parta byla pestrá**: středoškoláci , střední věk i studující v důchodovém věku. Někteří na úrovni A1, jiní A2 až B1. Učili jsme se v oddělených skupinkách, ale často jsme úkoly propojovali napříč – aby ti pokročilejší podali ruku těm mírně pokročilým a všichni si vyzkoušeli skutečnou konverzaci v praxi.

**Ubytovali jsme se ve čtyřech apartmánech.** Přízemí i první patro patřilo jen nám – naprosté soukromí a klid, přesně to, co po celodenním programu oceníte. Ráno si někdo dělal snídani na apartmánu, jiný vyrážel do baru na čerstvě vymačkaný pomerančový džus a croissant. A pak hurá do města – metrem, tramvají, autobusem, někdy i po svých.

Učili jsme se **každý den čtyři hodiny** v prostorné třídě coworkingového centra s výhledem na krásný kostel. Velký důraz jsme kladli na mluvení. Každý student dostal **malý sešit na míru s předem připravenými úlohami** a materiály – bez tahání učebnic, jen sešit a propiska. Jednoduché, praktické, funkční.

Valencie nás učila i mimo lavice. Procházeli jsme **starými uličkami a náměstími, trhy a kostely**, fotili **moderní i historickou tvář města**. V Městě vědy a umění nás čekaly interaktivní výstavy – repliky vynálezů Leonarda da Vinciho i fascinující expozice o vesmíru. V Oceánograficu jsme lapali po dechu před **žraloky, běluhami a delfíny**, jejichž představení se stalo jedním z vrcholů týdne.

Historie na nás dýchla v **katedrále, v Burze hedvábí** – nádherné civilní gotické stavbě ze 16. století – i v kostele sv. Mikuláše, kde jsme sledovali světelnou show na stropě plném fresek. Obdivovali jsme mozaiky na nádraží La Estación del Nord, vystoupali na středověké věže jinak již neexistujícího opevnění města, přecházeli římské mosty a zastavili se i u kočičího domečku La Casa de los Gatos.  **Parkem Turia** jsme prošli hned několikrát – a kdo chtěl, přivstal si na **ranní běh parkem**. Nikdo jsme si nenechali ujít **východ slunce z moře!**

A pak byly ty malé velké radosti: **tapas, paella, španělská šunka, zmrzlina, místní rostlinný nápoj "horchata"**, káva na tisíc způsobů, nějaká ta lahev dobrého červeného vína, osvěžující sangría i neodolatelná Agua de Valencia. Někdy jsme vyrazili do restaurace, jindy nakoupili v supermarketu a udělali si společnou párty doma. Mluvili jsme **španělsky u stolu, na tržišti, v obchodech i na pláži** – a to je přesně ta chvíle, kdy jazyk ožívá.

Na konci týdne jsme si předali diplomy, objali nová přátelství a s úsměvem si řekli „hasta pronto“. Dorazili k nám i noví lidé, kteří nikoho neznali – a odjížděli jakosoučást jedné party. Přesně to se děje, **když se jazyk učí v živém kontextu: roste slovní zásoba, sebevědomí i chuť pokračovat.**

Chcete, aby i vaše španělština ožila?

* **Pobytové kurzy: intenzivní učení, autentické situace, společné zážitky** – přesně to, co posune vaši španělštinu dopředu.
* **Online kurzy a individuální hodiny:** osobní tempo, materiály na míru a konverzace, která se vám bude hodit v reálném životě.

**Napište mi** a ráda vám doporučím kurz, který vám sedne – ať už chcete ochutnat Valencii, Sevillu, Barcelonu , Córdobu... nebo začít z pohodlí domova!

Lída

A kdybyste chtěl atmosféru našich pobytových kurzů nasát ještě více, **mrkněte do galerie:** 
[Galerie | Španělské Slunce](https://www.spanelskeslunce.cz/galerie/)
