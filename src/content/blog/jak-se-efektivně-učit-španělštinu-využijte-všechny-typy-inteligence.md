---
title: "Jak se efektivně učit španělštinu: Využijte všechny typy inteligence"
url: typy inteligence ve studiu jazyků
description: Každý člověk se učí jinak. Zatímco někdo si snadno zapamatuje
  slovíčka z učebnice, jiný potřebuje poslouchat španělské písničky nebo se
  dokonce při učení pohybovat. Klíčem k úspěšnému zvládnutí španělštiny je najít
  svůj dominantní typ inteligence a vhodnou metodiku výuky.
category: Články
author: Mgr. Ludmila Vyčítalová
date: 2025-05-27T07:08:00.000Z
tags:
  - post
image: /assets/images/cms/snímek-obrazovky-2025-05-26-224616.png
imageAlt: "Záběr z jedné  z našich interaktivních tabulí. Studenti si v ní učivo
  sami mohou přemisťovat, využívat barev a prvků všeho druhu pro lepší
  zapamatování a spojení s vjemy. Proklik do vložených prezentací umožňuje
  aktivaci vizuálně-prostorové inteligence, která si učivo ráda rozvrhne dle
  svého :) . Zatímco učebnice jsou hotové, tabuli (a tím velkou část materiálů)
  si u nás tvoříme sami. "
---
## Teorie mnohočetných inteligencí podle Howarda Gardnera

Pro učení se jazyků využíváme několik typů inteligence podle teorie Howarda Gardnera. Většina lidí má dominantní **vizuálně-prostorovou inteligenci** - snadno si zapamatují to, co vidí. Moderní učebnice španělštiny proto obsahují množství obrázků, grafických prvků, barev a tvarů, které upoutají pozornost a pomohou s memorováním.

Existují však i další typy učení:

### Lingvistická inteligence

Lidé s dominantní lingvistickou inteligencí se nejlépe učí prostřednictvím textu, čtení a psaní. Pro ně jsou ideální:

\- Práce s texty a gramatickými cvičeními

\- Čtení španělské literatury

\- Psaní esejí a překladů

### Hudebně-rytmická inteligence

Lidé s hudebně-rytmickou inteligencí se skvěle učí prostřednictvím:

\- Španělských písní a hudby vč. choreografií (už jste si někdy zatančili "S*oy una taza, una tetera...*"? Vřele doporučuji!)

\- Rytmu a melodie jazyka

\- Pravidelného poslechu španělského rádia nebo podcastů

### Tělesně-pohybová (kinestetická) inteligence

Sportovně založení lidé často potřebují **spojit učení s pohybem**. Tento typ inteligence bývá v tradičních učebnicích opomíjen, přitom může být velmi efektivní. (Navíc mnozí mladí studenti ve školních lavicích doslova trpí, když se nemohou u studia houpat na lustru). Coby zkušená lektorka španělštiny, která strávila 12 let ve Španělsku a má vystudovanou filologii na filozofické fakultě, často využívám:

\- Choreografie spojené s novými slovíčky

\- Živé sochy na určité téma

\- Němé scénky a divadelní prvky

Takový styl výuky je sice časově náročný a český školský systém na jeho časovou náročnost nebere ohledy, ale je velmi zábavný, podporuje pozitivní přístup ke studiu zejména u studentů ZŠ a středních škol.

### Interpersonální inteligence

Lidé s interpersonální inteligencí se nejlépe učí ve skupinách, prostřednictvím komunikace a spolupráce s ostatními. 

### Intrapersonální inteligence

Naopak lidé s intrapersonální inteligencí preferují individuální studium a sebereflexi. Potřebují si s informacemi nějaký čas jen tak "pobýt", zpravidla s nimi neradi pracují ihned, chtějí je "vstřebat". A když se jim ta možnost dopřeje a k učivu se vrátí za čas, přesně vědí to, co ihned po naučení zdánlivě nevěděli.

### Logicko-matematická inteligence

Tento typ se zaměřuje na systematické učení, gramatická pravidla a logické struktury jazyka.

### **Imerzní metoda - král mezi metodami učení**

Nejefektivnější způsob, jak kombinovat všechny typy inteligence, představuje **imerzní metoda**. Student se doslova ponoří do španělského prostředí všemi smysly. 

**Jak funguje imerzní metoda?**

\- **Intenzivní vědomá práce** několik hodin denně

\- **Podprahové vnímání** po zbytek dne - nápisy, rozhovory lidí, atmosféra

\- Náš mozek zpracovává i informace, které vědomě nevnímáme

\- Postupně se skládá **"mozaika" znalostí** v podvědomí

Zkušenosti z dvanáctiletého pobytu ve Španělsku potvrzují, že kombinace vědomého studia s přirozeným vystavením jazyku přináší nejrychlejší pokrok.

**Jak najít svůj ideální způsob učení španělštiny**

 Individuální výuka vs. skupinové kurzy

**Individuální výuka** umožňuje maximální přizpůsobení vašemu dominantnímu typu inteligence. Lektor s pedagogickým vzděláním a praktickými zkušenostmi ze Španělska dokáže:

\- Identifikovat váš učební styl

\- Upravit materiály podle vašich potřeb

\- Kombinovat různé metodiky

**Malé skupiny** (do 10-12 studentů) také fungují velmi dobře. Každá skupina si najde svou dynamiku a přináší motivační prvek společného pokroku a přátelství.

**Dlouhodobý studijní plán**

Ideální je kombinace:

1. **Průběžné výuky** se zaměřením na váš typ inteligence
2. **Pravidelných pobytů** ve španělsky mluvícím prostředí
3. **Různorodých aktivit** zapojujících všechny smysly

## **Španělština jako aktivní dovolená**

Učení španělštiny nemusí být jen sezení nad učebnicí. Kombinace studia s poznáváním španělské kultury, gastronomie a krajiny vytváří nezapomenutelné zážitky, které urychlují učení.

Pokud hledáte způsob, jak se učit španělštinu efektivně a zábavně, využijte všechny své typy inteligence. Ať už jste úplný začátečník nebo pokročilý student, správná kombinace metod a zkušený lektor vám pomohou dosáhnout vašich cílů rychleji, než jste si mysleli.

**Objevte krásy španělského jazyka způsobem, který vám vyhovuje - s partou nadšenců a pod vedením zkušené lektorky, která zná španělské prostředí zevnitř.**

#### **Kontaktujte Španělské Slunce, staňte se členem/ členkou naší krásné komunity nadšenců a zajistěte si náš čas a prostředky pro váš intenzivní posun ve španělštině! ☀️**
